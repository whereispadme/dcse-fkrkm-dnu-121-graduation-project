1	ПОСТАНОВКА ЗАВДАННЯ
1.1	Технічне завдання на розробку програмного продукту
1.1.1	Найменування розробки
Темою дипломного проекту є «Програмний додаток ведення обліку абонементів фітнес-центру».
1.1.2	Підстава для розробки
Підставою для даної роботи слугує завдання для дипломного проектування, яке було прийнято Фаховим коледжем ракетно-космічного машинобудування Дніпропетровського національного університету імені Олеся Гончара та затверджене директором навчального закладу.
1.1.3	Призначення розробки (мета розробки)
Програмний продукт розроблено з метою автоматизації процесу адміністрування бази даних абонементів фітнес-центру.
1.1.4	Вимоги до програмного продукту, що розробляється
В рамках дипломного проекту потрібно розробити програмний додаток, що дозволяє організовувати роботу ведення обліку абонементів фітнес-центру адміністраторами.
В додатку повинні бути реалізовані такі функції:
-	ведення обліку клієнтів;
-	ведення обліку абонементів;
-	ведення обліку оформлених абонементів;
-	ведення обліку адміністраторів;
-	побудова звіту на основі даних про клієнтів та абонементи.
Детальний опис функціоналу:
-	ведення даних про клієнтів. Дані клієнтів містять наступну інформацію: ПІБ клієнта, стать клієнта, персональні дані клєнта, медичну довідку клієнта;
-	ведення даних про абонементи, що надаються. Дані абонементів містять наступну інформацію: назва абонемента, чи є абонемент безлімітним, кількість тренувань, дні відвідувань, ціна абонемента;
-	ведення даних про оформлені абонементи. Дані оформлених абонементів містять наступну інформацію: абонемент, ким виданий, клієнт, початок дії абонемента, кінець дії абонемента, тренувань залишилось;
-	ведення даних про адміністраторів. Дані адміністраторів містять наступну інформацію: логін, пароль, ПІБ, персональні дані адміністратора;
-	побудова звіту на основі даних про клієнтів та абонементи. Дані про звітність містять наступну інформацію: ведення та отримання звітності за запитами, статистична звітність, звітність за період.
